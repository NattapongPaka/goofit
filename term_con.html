
<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ข้อกำหนดหลักเกี่ยวกับการบริการ</title>
    
</head>
<body>
<h4>ข้อกำหนดหลักเกี่ยวกับการบริการ</h4>
<p>ขอบคุณที่ให้ความสนใจในการใช้แอปพลิเคชั่น ดีเวอร์&nbsp;ทั้งนี้ ในการคลิกปุ่ม &ldquo;ลงชื่อเข้าใช้&rdquo; ก่อนเริ่มใช้งานแอปพลิเคชันดีเวอร์นั้น หมายความว่าท่านได้อ่าน ทำความเข้าใจ และยอมรับข้อกำหนดหลักเกี่ยวกับการบริการของดีเวอร์ (&ldquo;ข้อกำหนดหลักเกี่ยวกับการบริการ&rdquo;)&nbsp;ข้อกำหนดและเงื่อนไขเฉพาะ&nbsp;และข้อกำหนดและเงื่อนไขของบริษัทคู่ค้าที่ได้มีการระบุไว้ในข้อกำหนดหลักเกี่ยวกับการบริการนี้ ซึ่งข้อกำหนดเหล่านี้กำกับดูแลการใช้งานแอปพลิเคชันดีเวอร์ของท่านในประเทศไทย โปรดอ่านข้อกำหนดหลักเกี่ยวกับการบริการ&nbsp;ข้อกำหนดและเงื่อนไขเฉพาะ&nbsp;และข้อกำหนดและเงื่อนไขของบริษัทคู่ค้าด้วยความระมัดระวัง เนื่องจากข้อกำหนดเหล่านี้มีผลต่อสิทธิและภาระหน้าที่ของท่านเอง หากท่านไม่ยอมรับข้อกำหนดหลักเกี่ยวกับการบริการ&nbsp;ข้อกำหนดและเงื่อนไขเฉพาะ&nbsp;และข้อกำหนดและเงื่อนไขของบริษัทคู่ค้า&nbsp;โปรดยุติการใช้งานแอปพลิเคชันดีเวอร์นี้ แต่หากท่านได้ยอมรับก็ถือว่าผูกผันตามเงื่อนไขในข้อกำหนดนี้</p>
<p>1. คำจำกัดความ</p>
<p>เว้นแต่จะได้กำหนดไว้โดยเฉพาะในข้อกำหนดและเงื่อนไขเฉพาะของบริการแต่ละประเภท คำต่อไปนี้ให้หมายความตามที่ระบุไว้ดังนี้</p>
<p>&ldquo;บริษัทฯ&rdquo;&nbsp;หมายถึง Dvers Application Co., Ltd. ซึ่งเป็นผู้พัฒนา เป็นเจ้าของ และให้บริการแอปพลิเคชันดีเวอร์นี้ โดยที่บริษัทฯ&nbsp;ไม่มีส่วนเกี่ยวข้องกับการให้บริการแต่อย่างใด ทั้งไม่ได้ทำหน้าที่เป็นผู้ประกอบกิจการขนส่ง หรือแมสเซ็นเจอร์ และไม่ได้เป็นเจ้าของ/ควบคุม/ว่าจ้างบรรดา ช่าง ยานพาหนะ ผู้ขับ</p>
<p>&ldquo;ข้อกำหนดเฉพาะเกี่ยวกับบริการจัดหาช่างและบริการอื่นๆ&rdquo;&nbsp;หมายถึง ข้อกำหนดและเงื่อนไขที่เกี่ยวกับบริการจัดหาช่างและบริการอื่นๆโดยเฉพาะ ซึ่งสามารถอ่านรายละเอียดได้ ที่ข้อกำหนดเฉพาะเกี่ยวกับการจัดหาช่างและบริการ</p>
<p>&ldquo;แอปพลิเคชันดีเวอร์แชต&rdquo;&nbsp;หมายถึง แอปพลิเคชันที่เป็นแพลตฟอร์มสำหรับการติดต่อสื่อสาร ซึ่งพัฒนา ถือกรรมสิทธิ์ และให้บริการโดยบริษัทฯ&nbsp;ซึ่งผู้ใช้สามารถแลกเปลี่ยนข้อมูลได้ทันที โดยรวมถึงแต่ไม่จำกัดเพียงข้อความ รูปภาพ วิดีโอ เสียง และการสนทนาด้วยเสียงหรือวิดีโอบนอุปกรณ์อิเล็กทรอนิกส์ที่เข้ากันได้ของผู้ใช้</p>
<p>&ldquo;แอปพลิเคชันดีเวอร์&rdquo;&nbsp;หมายถึง แอปพลิเคชัน หรือเว็บไซต์ที่พัฒนา ถือกรรมสิทธิ์ และให้บริการโดยบริษัทฯ ซึ่งผู้ใช้สามารถใช้ส่งคำร้องขอใช้บริการจากบริษัทคู่ค้า&nbsp;และ/หรือ&nbsp;ผู้ให้บริการได้</p>
<p>&nbsp;&ldquo;บริการ&rdquo;&nbsp;หมายถึง (1) บริการจัดหาช่างและบริการอื่นๆ โดยบริการแต่ละประเภทนี้เป็นการให้บริการและจัดการโดยบริษัทคู่ค้าซึ่งเป็นบุคคลภายนอก หรือผู้ให้บริการทั้งหมด (แล้วแต่ประเภทการบริการ) โดยผู้ใช้สามารถส่งคำสั่งผ่านแอปพลิเคชันดีเวอร์</p>
<p>&ldquo;ผู้ให้บริการ&rdquo;&nbsp;หมายถึง พนักงานช่างและบริการซึ่งดำเนินการในนามของบริษัทคู่ค้า&nbsp;หรือผู้ขับขี่&nbsp;หรือบรรดาผู้ให้บริการที่ผู้ใช้สามารถส่งคำสั่งผ่านแอปพลิเคชันดีเวอร์ได้ ทั้งนี้แล้วแต่กรณี</p>
<p>&ldquo;ข้อกำหนดและเงื่อนไขเฉพาะ&rdquo;&nbsp;หมายถึง (1) ข้อกำหนดเฉพาะเกี่ยวกับบริการจัดหาช่างและบริการ</p>
<p>&ldquo;บัญชีผู้ใช้&rdquo;&nbsp;หมายถึง บัญชีออนไลน์ที่บริษัทฯ&nbsp;สร้างขึ้นสำหรับผู้ใช้แต่ละรายในแอปพลิเคชันดีเวอร์เมื่อมีการลงทะเบียน โดยผู้ใช้สามารถส่งคำสั่งในการใช้บริการที่บริษัทคู่ค้า&nbsp;หรือผู้ให้บริการเป็นผู้ดำเนินการผ่านบัญชีดังกล่าวได้</p>
<p>&ldquo;ผู้ใช้ หรือท่าน&rdquo;&nbsp;หมายถึง ผู้ใช้แอปพลิเคชันดีเวอร์ที่ส่งคำสั่งในการใช้บริการจากบริษัทคู่ค้า&nbsp;หรือผู้ให้บริการ</p>
<p>2. ข้อตกลง</p>
<p>2.1 ผู้ใช้ยืนยันว่าได้บรรลุนิติภาวะ หรือได้รับความยินยอมจากผู้ปกครองให้ใช้แอปพลิเคชันดีเวอร์&nbsp;และบริการแล้ว</p>
<p>2.2 ในการใช้แอปพลิเคชันดีเวอร์&nbsp;ผู้ใช้จะต้องมีแอปพลิเคชันไลน์แชต&nbsp;โดยบริษัทฯ&nbsp;อาจส่งข้อความ/การแจ้งเตือนซึ่งเป็นส่วนหนึ่งของการดำเนินธุรกิจปกติในการใช้งานแอปพลิเคชันดีเวอร์ของผู้ใช้ผ่านแอปพลิเคชันดีเวอร์&nbsp;และ/หรือแอปพลิเคชันไลน์แชต</p>
<p>2.3 ผู้ใช้เข้าใจและยอมรับว่าแอปพลิเคชันดีเวอร์ทำหน้าที่เป็นแพลตฟอร์มในการจับคู่ผู้ใช้กับผู้ให้บริการโดยอัตโนมัติเพื่อดำเนินการให้บริการตามเงื่อนไขของบริการ</p>
<p>2.4 หากผู้ใช้ไม่ยอมรับผู้ให้บริการที่ได้รับการจับคู่อัตโนมัติ&nbsp;ผู้ใช้สามารถยกเลิกคำสั่งได้ ทั้งนี้ตามข้อกำหนดและเงื่อนไขเฉพาะของบริการแต่ละประเภท</p>
<p>2.5 ผู้ใช้จะไม่ชักจูง โน้มน้าว หรือพยายามที่จะชักจูง หรือโน้มน้าวธุรกิจประเภทใด ๆ ของบริษัทฯ&nbsp;ที่อยู่ในประเทศไทย หรือเข้าไปแทรกแซงความสัมพันธ์ทางธุรกิจของบริษัทฯ&nbsp;กับผู้ให้บริการ&nbsp;และ/หรือ&nbsp;บริษัทคู่ค้าใด ๆ ที่ผู้ใช้มีความคุ้นเคย หรือส่งคำสั่งในการใช้บริการ ไม่ว่าจะเป็นผลโดยตรง หรือโดยอ้อมมาจากการใช้แอปพลิเคชันดีเวอร์ในประเทศไทยของผู้ใช้ ( ไม่ถือโอกาสเรียกช่างที่เคยติดต่อกับทางดีเวอร์ไปใช้บริการเอง )</p>
<p>2.6 ในการใช้แอปพลิเคชันดีเวอร์นั้น&nbsp;ผู้ใช้ตกลงว่า</p>
<p>2.6.1 ผู้ใช้จะใช้บริการเพื่อวัตถุประสงค์ที่ถูกต้องตามกฎหมายเท่านั้น</p>
<p>2.6.2 ผู้ใช้จะใช้บริการเพื่อวัตถุประสงค์ตามที่มุ่งหมายไว้ให้ใช้เท่านั้น</p>
<p>2.6.3 ผู้ใช้จะไม่ใช้แอปพลิเคชันดีเวอร์&nbsp;และ/หรือ&nbsp;บริการเพื่อวัตถุประสงค์ในการฉ้อโกง</p>
<p>2.6.4 ผู้ใช้จะไม่ใช้แอปพลิเคชันดีเวอร์&nbsp;และ/หรือ&nbsp;บริการเพื่อวัตถุประสงค์อื่นนอกเหนือจากการรับการบริการ&nbsp;และ</p>
<p>2.6.5 ผู้ใช้จะไม่ทำให้เสียหายหรือขัดขวางซึ่งการทำงานของเครือข่ายของแอปพลิเคชันดีเวอร์&nbsp;และ/หรือ เครือข่ายของบริการ</p>
<p>2.7 ผู้ใช้ได้อ่าน และยอมรับข้อกำหนดและเงื่อนไขเฉพาะของบริการแต่ละประเภทแล้ว</p>
<p>2.8 ในการใช้บริการนี้&nbsp;ผู้ใช้ตกลงปฏิบัติตามข้อกำหนดหลักเกี่ยวกับการบริการทุกประการ โดยผู้ใช้รับประกันและยืนยันว่าข้อมูลที่ผู้ใช้ให้ไว้กับบริษัทฯ&nbsp;เพื่อวัตถุประสงค์ในการใช้บริการนั้นเป็นความจริง ครบถ้วน เป็นปัจจุบัน และเป็นข้อมูลที่ถูกต้อง โดยบริษัทฯ&nbsp;ไม่มีหน้าที่และความรับผิดชอบใด ๆ ไม่ว่าโดยตรงหรือโดยอ้อมในกรณีที่ข้อมูลที่ผู้ใช้ให้ไว้เป็นข้อมูลเท็จ ไม่เป็นปัจจุบัน ไม่ครบถ้วน หรือเป็นข้อมูลที่ไม่ถูกต้อง</p>
<p>3. ข้อจำกัดความรับผิดในการรับประกัน</p>
<p>3.1 เนื่องจากบริษัทฯ&nbsp;ไม่ได้มีส่วนเกี่ยวข้องใด ๆ ในบริการ&nbsp;บริษัทฯ&nbsp;จึงไม่รับประกันการปฏิบัติหน้าที่ของผู้ให้บริการ&nbsp;หรือการกระทำใด ๆ ของผู้ให้บริการ&nbsp;ไม่ว่าจะเป็นการกระทำโดยเจตนาหรือโดยประมาท ( ทางบริษัทฯไม่เกี่ยวข้องกับทักษะการให้บริการของช่าง )</p>
<p>3.2 บริษัทฯ&nbsp;ไม่ให้คำรับรอง รับประกัน เงื่อนไข (ไม่ว่าโดยชัดแจ้งหรือโดยปริยาย) หรือค้ำประกันต่อความน่าเชื่อถือ ความปลอดภัย ความตรงต่อเวลา คุณภาพ ความเหมาะสม หรือสภาพพร้อมใช้งานของบริการใด ๆ&nbsp;แอปพลิเคชันดีเวอร์&nbsp;และ/หรือ ซอฟต์แวร์ ทั้งบริษัทฯ&nbsp;ไม่ให้คำรับรอง เงื่อนไข หรือรับประกัน ไม่ว่าโดยชัดแจ้งหรือโดยปริยายว่า (ก) การใช้บริการ&nbsp;และ/หรือ&nbsp;แอปพลิเคชันดีเวอร์จะเป็นที่พึงพอใจ มีคุณภาพ มีความปลอดภัย ตรงต่อเวลา ไม่ถูกรบกวน หรือปราศจากข้อบกพร่องใด ๆ หรือสามารถทำงานร่วมกับอุปกรณ์ ซอฟต์แวร์ ระบบ หรือข้อมูลใด ๆ และ (ข)&nbsp;บริการ&nbsp;และ/หรือแอปพลิเคชันดีเวอร์ซึ่งรวมถึงคุณภาพของผลิตภัณฑ์ บริการ ข้อมูล หรือสิ่งใด ๆ ที่ท่านได้ซื้อ หรือได้รับผ่านแอปพลิเคชันดีเวอร์จะเหมาะสมกับวัตถุประสงค์ ตรงตามความต้องการ หรือความคาดหวัง และ (ค) ข้อมูลต่าง ๆ จะมีความถูกต้อง หรือเชื่อถือได้</p>
<p>3.3 บริษัทฯ&nbsp;ไม่รับผิดชอบต่อบริการที่ล่าช้า การไม่ปฏิบัติหน้าที่ หรือการยกเลิกบริการอันเนื่องมาจากการที่ผู้ใช้ให้ข้อมูลที่ไม่ถูกต้อง เช่น ชื่อของผู้รับ รายละเอียดการติดต่อ และ/หรือ ที่อยู่ หรือผู้ใช้ไม่ยืนยันข้อมูล หรือผู้ให้บริการไม่สามารถติดต่อผู้ใช้ได้</p>
<p>3.4 บริษัทฯ&nbsp;ไม่ให้คำรับรอง และไม่รับประกันว่าแอปพลิเคชันดีเวอร์&nbsp;และ/หรือซอฟต์แวร์ที่เกี่ยวข้องจะไม่มีความล่าช้า ความผิดพลาด ไวรัส หรือซอฟต์แวร์ที่เป็นอันตราย และไม่รับประกันว่าข้อมูล คุณลักษณะพิเศษ ฟังก์ชันการใช้งาน หรือข้อมูลอื่นใดที่นำเสนอบน หรือผ่านแอปพลิเคชันดีเวอร์&nbsp;หรือสื่ออื่นใดที่มีการอ้างถึงจะมีความถูกต้อง เป็นประโยชน์ หรือได้รับการแก้ไขให้ถูกต้องแล้ว อย่างไรก็ตาม&nbsp;บริษัทฯ&nbsp;จะใช้ความพยายามตามสมควรในการป้องกันไม่ให้เกิดกรณีดังกล่าว</p>
<p>4. วิธีการชำระเงินและเงื่อนไข</p>
<p>4.1 ผู้ใช้ชำระค่าบริการ และค่าใช้จ่ายตามรายการที่เกี่ยวข้อง (หากมี) โดยการโอนเงินผ่านบัญชีบริษัท ดีเวอร์ส แอปพลิเคชั่น จำกัด หรือผ่านวิธีการชำระเงินอื่น ๆ ตามเงื่อนไขของบริษัท</p>
<p>4.2 เงื่อนไขการชำระค่าบริการอาจมีความแตกต่างกันไปตามบริการแต่ละประเภท และขึ้นอยู่กับข้อกำหนดและเงื่อนไขเฉพาะของบริการแต่ละประเภท</p>
<p>4.3 หากผู้ใช้ปฏิเสธที่จะชำระค่าบริการ และ/หรือ ค่าใช้จ่ายตามรายการที่เกี่ยวข้อง (หากมี) ที่ถึงกำหนดชำระภายใต้เงื่อนไขของข้อกำหนดและเงื่อนไขเฉพาะของแต่ละประเภท&nbsp;ผู้ใช้จะไม่สามารถทำคำสั่งใด ๆ เพิ่มเติมในแอปพลิเคชันดีเวอร์ได้ จนกว่าจะได้ชำระเงินที่ค้างชำระอยู่จนครบถ้วน หากไม่ชำระจะถูกเรียกร้องค่าเสียหายตามความเหมาะสมและ/หรือตามกฎหมายกำหนด</p>
<p>4.4 ผู้ให้บริการสงวนสิทธิ์ที่จะติดต่อผู้ใช้เพื่อดำเนินการที่จำเป็นเกี่ยวกับบริการ&nbsp;ซึ่งรวมถึงแต่ไม่จำกัดเพียงการเรียกเก็บเงินที่ค้างชำระอันเกิดขึ้นจากการใช้บริการ</p>
<p>4.5 เมื่อค่าบริการ และ/หรือ ค่าใช้จ่ายตามรายการที่เกี่ยวข้อง (หากมี) ได้ถูกจัดเก็บตามข้อกำหนดและเงื่อนไขเฉพาะของบริการแต่ละประเภทแล้วจะไม่สามารถคืน และไม่สามารถแลกเปลี่ยนได้ เว้นแต่กรณีที่เป็นการกระทำผิด ฉ้อโกง และ/หรือประมาทเลินเล่ออย่างร้ายแรงของผู้ให้บริการ&nbsp;ในกรณีดังกล่าว&nbsp;บริษัทฯ&nbsp;จะทำหน้าที่เป็นเพียงศูนย์กลางการติดต่อระหว่างผู้ใช้&nbsp;และบริษัทคู่ค้า&nbsp;และ/หรือผู้ให้บริการ&nbsp;(แล้วแต่กรณี) โดยบริษัทคู่ค้า&nbsp;และ/หรือ&nbsp;ผู้ให้บริการ&nbsp;(แล้วแต่กรณี) เป็นผู้รับผิดชอบแต่เพียงผู้เดียวในเงินจำนวนใด ๆ ที่ต้องคืนให้แก่ผู้ใช้ บริษัทฯ&nbsp;จะไม่ร่วมรับผิดในการคืนเงินต่อผู้ใช้&nbsp;ไม่ว่าจะเป็นการรับผิดร่วมกัน หรือต่างคนต่างรับผิด</p>
<p>4.6 ผู้ใช้ไม่เป็นต้องจ่ายค่าตอบแทนพิเศษ หรือเงินตอบแทนพิเศษให้กับผู้ให้บริการ&nbsp;อย่างไรก็ตาม&nbsp;ผู้ใช้มีสิทธิที่จะจ่ายค่าตอบแทนพิเศษ หรือเงินตอบแทนพิเศษดังกล่าวได้ โดยชำระเป็นเงินสดโดยตรงให้กับผู้ให้บริการที่ให้บริการแก่ผู้ใช้&nbsp;ซึ่งค่าตอบแทนพิเศษนี้ถือเป็นการให้โดยสมัครใจ และไม่เป็นส่วนหนึ่งของค่าบริการ</p>
<p>5. การจำกัดความรับผิด</p>
<p>5.1 บริษัทฯ เป็นผู้พัฒนา เป็นเจ้าของกรรมสิทธิ์ และเป็นผู้ให้บริการแอปพลิเคชันดีเวอร์ซึ่งทำหน้าที่เป็นเพียงแค่แพลตฟอร์มด้านเทคโนโลยีสำหรับผู้ใช้เท่านั้น บริษัทฯ ไม่มีส่วนเกี่ยวข้องในการให้บริการ โดยบริษัทคู่ค้า และ/หรือผู้ให้บริการ (แล้วแต่กรณี) เป็นผู้ดำเนินการจัดการในการให้บริการทั้งหมด ดังนั้น บริษัทคู่ค้า และ/หรือผู้ให้บริการเป็นผู้รับผิดชอบต่อความเสียหาย ข้อเรียกร้อง และความรับผิดใด ๆ ที่เกิดจากการดำเนินการให้บริการแต่เพียงฝ่ายเดียว</p>
<p>5.2 บริษัทฯ จะรับผิดต่อผู้ใช้ หรือรับผิดใด ๆ ในความสูญเสีย หรือความเสียหายใด ๆ อันเนื่องมาจาก หรือเป็นผลจากบริการ ไม่ว่าจะเป็นการรับผิดร่วมกัน หรือต่างคนต่างรับผิด ทั้งนี้ เฉพาะเท่าที่กฎหมายที่ใช้บังคับอนุญาตให้กระทำได้เท่านั้น โดยผู้ใช้รับรู้และยอมรับว่าความเสี่ยงทั้งหมดจากการใช้บริการของผู้ใช้นั้น เป็นความเสี่ยงของผู้ใช้ทั้งหมดแต่เพียงฝ่ายเดียว และผู้ใช้ไม่มีสิทธิไล่เบี้ยต่อบริษัทฯ ไม่ว่าในกรณีใด เว้นแต่ความสูญเสียหรือเสียหายนั้นเกิดจากการที่บริษัทฯ ฝ่าฝืนข้อกำหนดหลักเกี่ยวกับการบริการ การฉ้อโกง หรือความประมาทเลินเล่ออย่างร้ายแรงของบริษัทฯ เอง</p>
<p>6. การยกเลิก</p>
<p>ผู้ใช้มีสิทธิยกเลิกคำสั่งในการใช้บริการตามข้อกำหนดและเงื่อนไขเฉพาะที่เกี่ยวกับบริการแต่ละประเภท โดยอาจมีค่าธรรมเนียมการยกเลิก และภายใต้เวลาที่กำหนดก่อน 24 ชั่วโมง</p>
<p>7. การชดใช้ค่าเสียหาย</p>
<p>ผู้ใช้ตกลงที่จะปกป้อง ชดใช้ และปกป้องบริษัทฯ&nbsp;ให้ปลอดจากบรรดาข้อเรียกร้อง ค่าใช้จ่าย และค่าที่ปรึกษากฎหมายที่เกิดจาก (ก) การที่ผู้ใช้ฝ่าฝืนข้อกำหนดหลักเกี่ยวกับการบริการ&nbsp;(ข) การฉ้อโกง การกระทำผิด หรือการประมาทเลินเล่ออย่างร้ายแรงของผู้ใช้&nbsp;(ค) การที่ผู้ใช้ใช้แอปพลิเคชันไลน์แมนไปในทางที่ผิด และ (ง) การที่ผู้ใช้ละเมิดกฎหมาย หรือกฎเกณฑ์ที่เกี่ยวข้อง</p>
<p>8. บัญชีผู้ใช้</p>
<p>8.1 ผู้ใช้จะต้องลงทะเบียน มีไว้ และรักษาไว้ซึ่งความปลอดภัย และความลับของบัญชีผู้ใช้ของตน ซึ่งรวมถึงแต่ไม่จำกัดเพียง การเก็บรักษาชื่อผู้ใช้และรหัสผ่านของผู้ใช้ไว้เป็นความลับ และไม่แบ่งปันข้อมูลส่วนตัวเกี่ยวกับบัญชีผู้ใช้ของผู้ใช้กับผู้อื่น ทั้งนี้&nbsp;บริษัทฯ&nbsp;จะไม่รับผิดชอบ หรือรับผิดในความสูญเสียหรือเสียหายที่เกิดขึ้นไม่ว่าทางตรง หรือทางอ้อม ซึ่งเกิดขึ้น หรืออาจเกิดขึ้นจากการที่บุคคลอื่นใช้บัญชีผู้ใช้ของผู้ใช้ไม่ โดยไม่คำนึงว่าผู้ใช้จะทราบถึงการใช้ดังกล่าวหรือไม่</p>
<p>8.2 บัญชีผู้ใช้ไม่สามารถโอนให้แก่ผู้อื่นได้</p>
<p>8.3 บริษัทฯ&nbsp;สงวนสิทธิที่จะระงับชั่วคราว หรือถาวร และ/หรือ ยกเลิกบัญชีผู้ใช้ในเวลาใดก็ได้ ทั้งนี้ การฝ่าฝืนข้อกำหนดหลักเกี่ยวกับการบริการนี้ หรือข้อกำหนดและเงื่อนไขเฉพาะ&nbsp;และ/หรือข้อกำหนดและเงื่อนไขของบริษัทคู่ค้า&nbsp;อาจนำไปสู่การระงับชั่วคราว และ/หรือ ยกเลิกบัญชีผู้ใช้ของผู้ใช้โดยบริษัทฯ</p>
<p>9. กิจกรรมส่งเสริมการขาย</p>
<p>9.1 บริษัทฯ&nbsp;อาจมีการออกรหัสโปรโมชันเนื่องในกิจกรรมใด ๆ ซึ่งอาจเป็นการ (1) แลกเปลี่ยนเป็นคะแนนในบัญชีผู้ใช้ซึ่งสามารถนำไปใช้สำหรับการทำคำสั่งในขณะนั้น หรือในอนาคตตามมูลค่าของคะแนนดังกล่าว หรืออาจนำไปใช้ในการชำระค่าบริการในครั้งเดียวสำหรับการทำคำสั่งในขณะนั้นหรือในอนาคต หรือ (2) ใช้เพื่อรับสิทธิประโยชน์จากบุคคลอื่นที่เป็นคู่ค้าทางธุรกิจกับบริษัทฯ&nbsp;โดยการใช้รหัสโปรโมชันนั้น ขึ้นอยู่กับข้อกำหนดและเงื่อนไขเพิ่มเติมที่บริษัทฯ&nbsp;กำหนดขึ้นสำหรับรหัสโปรโมชัน/กิจกรรมในแต่ละครั้ง หากผู้ใช้มีการใช้รหัสโปรโมชันในแอปพลิเคชันดีเวอร์&nbsp;ถือว่าผู้ใช้ได้รับรองและรับประกันว่าผู้ใช้ได้อ่าน และยอมรับตามข้อกำหนดและเงื่อนไขเพิ่มเติมก่อนที่จะดำเนินการส่งคำสั่งใช้บริการในแอปพลิเคชันดีเวอร์</p>
<p>9.2 ผู้ใช้ตกลงยอมรับว่าผู้ใช้จะใช้รหัสโปรโมชันเพื่อวัตถุประสงค์เฉพาะตามที่ระบุไว้ในข้อกำหนดและเงื่อนไขเพิ่มเติมสำหรับรหัสโปรโมชัน/กิจกรรมในแต่ละครั้ง และจะใช้โดยชอบด้วยกฎหมาย</p>
<p>9.3 รหัสโปรโมชัน และ/หรือ กิจกรรมต่าง ๆ อาจถูกบริษัทฯ&nbsp;ยกเลิก และ/หรือ ปิดการใช้ ในเวลาใดก็ได้ไม่ว่าด้วยเหตุผลใดก็ตาม โดยที่บริษัทฯ&nbsp;ไม่มีความรับผิดใด ๆ</p>
<p>9.4 รหัสโปรโมชัน และ/หรือ กิจกรรมต่าง ๆ ไม่สามารถแลกเปลี่ยนเป็นเงินสดได้</p>
<p>9.5 รหัสโปรโมชัน และ/หรือ กิจกรรมต่าง ๆ อาจครบกำหนดระยะเวลาการใช้ก่อนที่ผู้ใช้จะได้ใช้</p>
<p>9.6 บริษัทฯ สงวนสิทธิ์ที่จะหักคะแนนในบัญชีผู้ใช้&nbsp;หรือสิทธิประโยชน์ที่ได้รับผ่านการใช้รหัสโปรโมชันในกรณีที่บริษัทฯ&nbsp;ค้นพบว่า หรือเชื่อว่าการใช้ หรือการนำรหัสโปรโมชันมาแลกเปลี่ยนมีข้อผิดพลาด เป็นการฉ้อโกง ผิดกฎหมาย หรือเป็นการฝ่าฝืนข้อกำหนดและเงื่อนไขของการใช้รหัสโปรโมชัน และ/หรือกิจกรรมในแต่ละครั้ง</p>
<p>10. การเข้าสู่เครือข่ายและอุปกรณ์</p>
<p>10.1 ผู้ใช้มีหน้าที่จัดหามาซึ่งข้อมูล และ/หรือ การเข้าถึงเครือข่ายเพื่อใช้แอปพลิเคชันดีเวอร์&nbsp;โดยหากผู้ใช้ได้เข้าถึงและใช้งานแอปพลิเคชันดีเวอร์บนโทรศัพท์เคลื่อนที่ของตนเอง&nbsp;ผู้ใช้จะต้องรับผิดชอบในค่าใช้จ่ายใด ๆ ที่เกี่ยวข้องจากผู้ให้บริการโทรคมนาคมของผู้ใช้ด้วย</p>
<p>10.2 บริษัทฯ&nbsp;ไม่รับประกันว่าแอปพลิเคชันดีเวอร์จะทำงานได้อย่างถูกต้องเสมอไม่ว่าบนอุปกรณ์ประเภทใดก็ตาม</p>
<p>10.3 แอปพลิเคชันดีเวอร์อาจไม่สามารถทำงานได้อย่างปกติ และ/หรือ มีความล่าช้าจากการใช้อินเตอร์เน็ต ความเร็วของอินเตอร์เน็ต และความหนาแน่นในระบบการติดต่อสื่อสารแบบอิเล็กทรอนิกส์ซึ่งรวมถึงกรณีที่อุปกรณ์ของผู้ใช้&nbsp;หรือผู้ให้บริการเกิดความผิดพลาด ไม่มีการเชื่อมต่อ อยู่นอกเขตสัญญาณ ถูกปิด หรือไม่ทำงาน โดยบริษัทฯ&nbsp;จะไม่รับผิดชอบต่อความล่าช้า ความล้มเหลวในการจัดส่ง ความล้มเหลวของบริการ ความเสียหาย หรือความสูญเสียอันเป็นผลมาจากปัญหาดังกล่าว</p>
<p>11. ทรัพย์สินทางปัญญา</p>
<p>บริษัทฯ<strong>​</strong>&nbsp;เป็นผู้ทรงสิทธิในทรัพย์สินทางปัญญา ในส่วนติดต่อผู้ใช้ทางหน้าจอ กราฟฟิก งานออกแบบ การรวบรวม ข้อมูล ผลิตภัณฑ์ ซอฟต์แวร์ บริการ หรือองค์ประกอบอื่น ๆ ของแอปพลิเคชันดีเวอร์&nbsp;รหัสตั้งต้น และ/หรือ ซอฟต์แวร์ที่เกี่ยวข้อง ("เนื้อหา") โดยบริษัทฯ&nbsp;ให้สิทธิที่ไม่จำกัดแต่เพียงผู้เดียว และไม่สามารถโอนได้ในการใช้แอปพลิเคชันดีเวอร์&nbsp;และ/หรือ ซอฟต์แวร์ที่เกี่ยวข้องเพื่อวัตถุประสงค์ในการส่งคำสั่งในการใช้บริการจากบริษัทคู่ค้า&nbsp;และ/หรือผู้ให้บริการแก่ผู้ใช้&nbsp;ซึ่งผู้ใช้ไม่อาจจำหน่าย อนุญาตให้ใช้สิทธิ แจกจ่าย ทำซ้ำ ปรับปรุง แสดงสู่สาธารณะ หรือแสดง สื่อสารสู่สาธารณะ ถ่ายทอด เผยแพร่ แก้ไข ดัดแปลง สร้างงานสร้างสรรค์ต่อเนื่องจาก หรือใช้เนื้อหาโดยไม่ได้รับอนุญาต ทั้งนี้&nbsp;บริษัทฯ<strong>​</strong>&nbsp;สงวนไว้ซึ่งบรรดาสิทธิใด ๆ ที่ไม่ได้ให้ไว้โดยเปิดเผยในข้อกำหนดหลักเกี่ยวกับการบริการนี้</p>
<p>11.1แอปพลิเคชั่นดีเวอร์ ขอสงวนสิทธิในการปิดบริการเมื่อใดก็ได้โดยไม่ต้องแจ้งให้ทราบล่วงหน้า</p>
<p>12. นโยบายคุ้มครองสิทธิความเป็นส่วนตัว</p>
<p>12.1 บริษัทฯ ให้ความสำคัญแก่ความเป็นส่วนตัวของผู้ใช้ของบริษัทฯ เป็นลำดับแรก</p>
<p>12.2 บริษัทฯ สัญญาว่าจะคุ้มครองความเป็นส่วนตัวและข้อมูลส่วนบุคคลของผู้ใช้ของบริษัทฯ ตาม&nbsp;<a href="https://terms2.line.me/lineman_privacy_2/sp?lang=th">"นโยบายของไลน์ว่าด้วยการคุ้มครองข้อมูลส่วนบุคคล"</a></p>
<p>12.3 บริษัทฯ สัญญาที่จะใช้ความระมัดระวังและความใส่ใจอย่างสูงสุดเกี่ยวกับมาตรการรักษาความปลอดภัยของบริษัทฯ เพื่อให้มีการรักษาความปลอดภัยของข้อมูลใดๆ ของผู้ใช้ ทั้งห</p>
<p>13. ช่องทางติดต่อ</p>
<p>หากผู้ใช้มีคำถามเกี่ยวกับข้อกำหนดหลักเกี่ยวกับการบริการ&nbsp;หรือปัญหาเกี่ยวกับการใช้แอปพลิเคชันดีเวอร์&nbsp;กรุณาติดต่อบริษัทฯ&nbsp;ตามที่อยู่อีเมล dvers@dverswebs.com</p>
<p>14. การแก้ไขเปลี่ยนแปลง</p>
<p>ข้อกำหนดหลักเกี่ยวกับการบริการ&nbsp;รวมทั้งข้อกำหนดและเงื่อนไขเฉพาะ&nbsp;และนโยบายคุ้มครองสิทธิความเป็นส่วนตัวนี้อาจมีการแก้ไขเปลี่ยนแปลงเป็นครั้งคราว โดยจะมีการประกาศการแก้ไขเปลี่ยนแปลงบนแอปพลิเคชันดีเวอร์&nbsp;ซึ่งผู้ใช้จะต้องอ่านและยอมรับในการแก้ไขเปลี่ยนแปลงดังกล่าวก่อนที่ผู้ใช้จะสามารถใช้งานแอปพลิเคชันดีเวอร์ต่อไปเพื่อส่งคำสั่งในการใช้บริการ โดยการแจ้งเตือนการแก้ไขเปลี่ยนแปลงอาจเป็นการแจ้งเตือนผ่านกล่องแสดงข้อความที่ปรากฏขึ้น โดยหลังจากที่ผู้ใช้คลิกปุ่ม "ฉันยอมรับ" จะถือว่าเป็นการยอมรับการแก้ไขเปลี่ยนแปลงและเห็นชอบต่อข้อกำหนดหลักเกี่ยวกับการบริการ&nbsp;ข้อกำหนดและเงื่อนไขเฉพาะ&nbsp;และ/หรือ นโยบายคุ้มครองสิทธิความเป็นส่วนตัวที่ได้มีการแก้ไขแล้ว ทั้งนี้แล้วแต่กรณี</p>
<p>15. การแยกออกจากกัน</p>
<p>หากข้อกำหนดใด ๆ ภายใต้ข้อกำหนดหลักเกี่ยวกับการบริการ&nbsp;ข้อกำหนดและเงื่อนไขเฉพาะ&nbsp;และ/หรือ นโยบายคุ้มครองสิทธิความเป็นส่วนตัว (แล้วแต่กรณี) ไม่สามารถใช้บังคับได้ ให้ถือว่าข้อกำหนดอื่น ๆ ที่เหลือของข้อกำหนดหลักเกี่ยวกับการบริการ&nbsp;ข้อกำหนดและเงื่อนไขเฉพาะ&nbsp;และ/หรือ นโยบายคุ้มครองสิทธิความเป็นส่วนตัว (แล้วแต่กรณี) ยังคงมีผลบังคับใช้อยู่อย่างสมบูรณ์</p>
<p>16. กฎหมายที่ใช้บังคับ</p>
<p>16.1 ข้อกำหนดหลักเกี่ยวกับการบริการนี้ให้ใช้บังคับและตีความตามกฎหมายของประเทศไทย</p>
</body>
</html>
